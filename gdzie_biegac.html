<html>
<head>

<meta charset="UTF-8" />
<title>Czas na bieganie!</title>
<link rel="Stylesheet" type="text/css" href="style.css" />
</head>
<body>
<div id="top">
	<div id="BODY">
		<div id="LOGO"></div>
		<div id="MENU">
		<ol>
    <li><a href="index.html">HOME</a> </li>
    <li><a href="pierwsze_kroki.html">Pierwsze kroki</a>
        <ul>
        <li><a href="gdzie_biegac.html">Gdzie biegać?</a></li>
      </ul></li>
    <li><a href="dieta.html">Dieta</a></li>
   <li><a href="maratony.html">Maratony</a></li>
    <li><a href="kontakt.html">Kontakt</a></li>
  </ol>	
		</div>
		
		
		<div id="TRESC">
		<div class="ZAWARTOSC">
			<h1>Gdzie biegać</h1>
	<p>Wśród zaprawionych biegaczy mówi się, że sala treningowa zaczyna się już za drzwiami mieszkania. Oczywiście biegać można praktycznie wszędzie, gdzie się tylko da. Można – ale czy wszędzie warto biegać?</p>

<p>Niewątpliwie różne tereny, a zwłaszcza nawierzchnie, po jakich biegamy, mają swoje plusy i minusy, zatem wybór odpowiedniej trasy biegowej zależeć będzie przede wszystkim od tego, w jakim celu biegamy.</p> 

   <h2> Ulice i alejki asfaltowe</h2>
<p>
Ulice i alejki asfaltowe charakteryzują się tzw. łatwą i szybką nawierzchnią. Oznacza to, że równa, twarda, asfaltowa trasa pozwala na prostą i ekonomiczną technikę biegu, gdzie każdy kolejny krok jest podobny do poprzedniego, angażuje do pracy te same grupy mięśni i może odbywać się niemal automatycznie, z „wyłączeniem” naszego „świadomego sterowania” (na tzw. autopilocie). Ponadto dobra przyczepność i twardość nawierzchni („oddająca” energię, z jaką uderzamy) umożliwia szybki bieg. Niestety, ta „twardość” asfaltowej nawierzchni, „oddająca” energię uderzenia stopom, może prowadzić do nadmiernej eksploatacji stawów, przeciążeń i kontuzji.

Oczywiście odpowiednie obuwie biegowe z bardzo dobrą amortyzacją w pewnym stopniu zapobiega przeciążeniom i urazom, ale ich nie wyklucza!
</p>
<h2>Trasy terenowe</h2>
<p>
Natomiast „trasy terenowe” (w parku, w lesie, na polanie, na trawie) charakteryzują się podłożem „miękkim” i „wymagającym”. Wspomniana „miękkość” podłoża sprawia, że znaczna część siły, z jaką uderzamy o ziemię, zostaje zaabsorbowana i stłumiona, przez co zyskujemy naturalną amortyzację chroniącą stawy przed przeciążeniami. Ponadto nierówny teren z przeszkodami (np. w postaci wystających korzeni) oraz zmieniający się rodzaj nawierzchni (trawa, piach) sprawiają, że każdy kolejny krok może być inny niż poprzedni, a my musimy niemal całą uwagę skupić na biegu, „wypatrując przeszkód” i dostosowując sposób biegu do terenu.

Wspomniane „wymagania” biegu w terenie sprawiają, że jest on bardziej wszechstronnym bodźcem treningowym niż bieg po asfalcie. Kontrola niemal każdego kroku i ruchu kształtuje koordynację nerwowo-mięśniową (w tym tzw. czucie mięśniowe), a zmieniająca się adekwatnie do warunków terenowych technika (sposób) biegu sprawia, że angażujemy, a tym samym wzmacniamy, więcej różnych grup mięśniowych – niemal całe ciało. Pewnym mankamentem nierówności terenu może być zwiększone ryzyko potknięcia, upadku i/lub skręcenia nogi. Można jednak tego uniknąć, zachowując należytą uwagę i dostosowując szybkość biegu do warunków.
</p>
<p class="zrodlo"> Źródło: <a href="http://dieta.mp.pl">www.dieta.mp.pl</a></p>



		</div>
		</div>
		<div id="STOPKA">Czas na bieganie-Adrianna Zelek<a href="mailto:adaz11@onet.eu">(e-mail)</a></div>
	</div>
</div>



</body>
</html>
